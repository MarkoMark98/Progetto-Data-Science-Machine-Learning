Oggi è quasi impossibile trovare qualcuno che non abbia almeno un account di un qualche social network, ed è molto comune che chi lo abbia pubblichi anche foto e video con annesse didascalie sul proprio profilo. Inoltre, social network come Instagram, Linkedin, Facebook, danno la possibilità di dare una descrizione di sè stessi, talvolta con informazioni personali e sensibili, questa descrizione è chiamata Bio. Tutti questi elementi creano un one-way mirror sulla vita degli utenti, che permette a persone esterne di raccogliere informazioni su di essi senza che quest'ultimi se ne accorgano. La conseguenza di una società sempre più indirizzata verso i social è che ci sono miliardi e miliardi di utenti che condividono informazioni per un totale decine e decine di yottabyte di dati. Avere a disposizione una così grande quantità di informazioni ha fatto sì che compagnie di marketing si siano specializzate in pubblicità mirate o che agenti malevoli possano rubare l'identità di alcuni utenti attraverso tecniche di social engineering. A causa di questa miniera d'informazioni, le varie aziende hanno adottato rigidi protocolli di sicurezza a tutela dei dati sensibili, tuttavia, spesso sono gli stessi utenti a rendere pubbliche tali informazioni rendendo la vita più semplice a chi vuole raccogliere dati. La privacy è un argomento molto ignorato dagli utenti nonostante le pagine e pagine di consigli da parte dei social network sulle politiche di privacy. Da queste basi, il nostro progetto si pone l'obbiettivo di generare un codice di fiscale di un utente randomico attraverso le informazioni da lui fornito e nel processo fare una statistica di quanti utenti abbiano condiviso informazioni sensibili.
Le informazioni sono state raccolte da Instagram attraverso l'uso di social mapper e instalooter per un totale di 108 account con circa 15 media per account. 
